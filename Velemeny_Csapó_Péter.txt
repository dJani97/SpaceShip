Egy egyedi projekt megvalósításáról van szó, tehát feladatleírás nem tartozott hozzá.
Az első észrevételeim a program elinditásakor azok, hogy kicsit furcsa, hogy az Input mezőnél van Cancel gomb, de nincs haszna. 
Nyilvánvaló, hogy kér egy nevet a program, ugyanakkor fura, hogy van egy, gyakorlatilag funkcionalitás nélküli gomb, habár ez lehet a JOptionPane "hibája". Őszintén, lehet, hogy csak engem zavar / én találom érdekesnek. 
Nem próbáltam ki, de, ha minden igaz, megvalósítható (https://stackoverflow.com/questions/16511039/is-there-a-way-to-only-have-the-ok-button-in-a-joptionpane-showinputdialog-and).

A nevet beadván nagyon jól néz ki a program, ugyanakkor lehet, hogy a felhasználó eleinte nem tudja, hogy mit kéne tennie.
Van egy help button (hozzáteszem, talán a kérdőjel nem a legjobb választás, mint text erre a buttonre, mert csak kissé látszik), amit nem clickelhetünk, míg nem adtunk be nevet. Talán ha CANCEL-re mennénk az inputnál előjöhetne a help? - Persze ez csak egy ötlet.
Ha "meghalunk", tehát nekiütközünk egy asteroidnak, akkor szintén nem tudunk rákattintani a helpre, ami szintén kicsit frusztráló lehet.
Kijátszani nem lehet ezt, ugyanis, ha a Do you want to restart the game kérdésre No-t felelünk, akkor a program bezárul. 

Összegezvén, a help csak akkor érhető el, ha az asteroidok "keringenek", viszont, míg a helpet olvassuk, "meghalhatunk"..
Talán elsőre nem elég intuitív (ha a helpet nem olvastuk el), de nem nyilakkal, nem egérmozgással, hanem WASD, vagyis pontosabban WAD-dal tudunk mozogni.
Véleményem szerint nagyon profin meg van csinálva a mozgás, tényleg úgy érződik, mintha egy nagyobb volumenű játékkal játszanánk. A sugárhajtómű erre nagyon rájátszik. Az asteroidok is kellően össze-vissza mozognak.

A csomag, valamint osztálystruktúra teljesen korrekt, helyén vannak a csomagok elnevezései, továbbá az osztályoké is.

Az egyes alaposztályok tartralmazzák a szükséged metódusokat ahhoz, hogy úgy fusson a program, ahogy a tervező, János eltervezte.
A szálak azt csinálják, ami a dolguk, s úgy mozognak, ahogy nekik kell.

A felületek letisztultak, szimplák, nem zavaró szinűek, esztétikusak. Természetesen függetlenek egymástól, ami egy ilyen volumenű programnál várható.

Az egészet összegezvén egy nagyon szép programot készített el János, amivel tényleg el lehet játszani, ha erre van időnk.

Véleményezte:
Csapó Péter